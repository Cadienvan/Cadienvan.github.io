---
layout: ../../layouts/_partials/RetroBlogPostLayout.astro
title: L'alternativa alle roadmap
author: Michael Di Prisco
description: La mia opinione sulle roadmap.
date: 2024-09-21
lang: it
hasTranslation: true
customTranslationUrl: /blog/en/the-alternative-to-roadmaps
---

## Il problema con le Roadmap

Di recente, ho letto [un interessantissimo articolo](https://www.svpg.com/the-alternative-to-roadmaps/) di Marty Cagan contro il concetto di Roadmap, chiamato "The alternative to Roadmaps".

In breve, Marty Cagan propone un concetto misto di *Product Vision* e *Team Objectives* corredato da *OKR* da raggiungere, permettendo ai team di essere autonomi riguardo al come raggiungere certi obiettivi, cosa che una Roadmap, di per sé, non permette.

Personalmente, sono convinto che una Roadmap non sia la strada giusta per permettere ad un'azienda di essere agile, e da questo punto di vista sono d'accordo con Marty Cagan.

Allo stesso tempo, però, ne comprendo l'importanza in termini di business. Rispondere alla domanda "quando mi ridarai i miei soldi con gli interessi?" può fare la differenza quando si cercano investitori. Inoltre, una Roadmap può essere utile per comunicare ai clienti cosa aspettarsi in futuro, e per dare una direzione ai team di sviluppo.

Il problema, proprio come sottolinea Marty Cagan, è che una Roadmap fornisce il _what_, senza però spiegare il _why_, togliendo la possibilità ai team di essere autonomi.

L'idea di Marty Cagan è quella di rendere consapevole il team del _why_ di un progetto, e di lasciare che siano i team stessi a decidere il _what_.

## La mia opinione

Non ho ancora ben chiara un'idea, ma credo che il concetto degli Innovation Token introdotto da Dan McKinley nel suo articolo [Choose Boring Technology](https://mcfunley.com/choose-boring-technology) possa essere applicato all'inverso.

Cosa intendo? Che potremmo avere dei Roadmap Token, che permettano ai team di sviluppo di decidere autonomamente cosa sviluppare, ma che allo stesso tempo permettano all'azienda di avere una visione di cosa aspettarsi in futuro.

Nel prossimo quarter dobbiamo sviluppare 17 nuove funzionalità? Bene, abbiamo 4 Roadmap Token, il che significa che possiamo prendere quattro qualsiasi di queste iniziative e decidere di cambiarle in corsa, adattandoci alle esigenze del mercato o alle variazioni del business. Alle volte manterremo l'obiettivo ma cambieremo la modalità con cui raggiungerlo, altre volte cambieremo l'obiettivo stesso. Avere un numero di Token limitato permette di mantenere un certo controllo sulle iniziative, ma allo stesso tempo permette ai team di essere autonomi.